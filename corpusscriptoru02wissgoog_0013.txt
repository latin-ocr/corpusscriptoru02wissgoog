XI

probabile uidetur. Quod autem in rebus quas uocant
orthographicis ueterem scribendi rationem, quae in
codice Veronensi et plerumque etiam in Frisingeusi
const-anter seruata est, ubique restituendam putaui,
hoc multos fore qui uituperent prouideo: sed quaero
existis, num nobis liceat in his rebus a ueterum -
exemplorum fide declinare ct eam scribendi ratio-
nem, quae multis denique post saeculis in consue-
tudinem uenit, ex nostro arbitrio substituere. nam
si hoc criticorum munus est librum ueterem non ad
commenta recentiorum aut ad lectiones cuiuslibet
= exempli typis expressi, sed ad scripturas in anti-
1 quissimis libris manu scriptis expressas redigere, ne
in rebus quidem minutioribus recte tradita abicere
licebit.

Restat ut de appendice septem epistolarum
quas do. Clericus primus opusculis Seueri prius
uotis in ed. Lipsiensi a. 1709 adiecit, pauca dicamus*
harum duas priores Stephanus Baluzius in Mis-
cellaneorum primo uolumine a. 1678 ex codice Canta·
brigiensi edidit. prioris ex his duabus, quae nondum
in alio codice inuenta esse uidetur, apographum mihi
misit H. A. d. Munr0, scientissimus Lucretii editor,
cuius ope complura exempli Baluziaui uitia mihi corri-
gere licuit. alia est causa secundae epistolae. haee iam
in appendice Codicis Regularum, quem Lucas Hol-
stenius edidit, Athanasii nomine inscripta Romae
a. 1661 et iterum Parisiis a. 1663 uulgata erat, idque
· ex libris Cantabrigiensi longe melioribus. sed ne haec
quidem editio prima epistolae fuerat, cum iam dudum
inter Hieronymi epistolas edita esset, idque iam in

 

